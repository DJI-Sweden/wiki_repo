[2019-08-26 Publicerad på NyTeknik - Man flög drönare vid Arlanda – greps](https://www.nyteknik.se/nyheter/man-flog-dronare-vid-arlanda-greps/460206)

Polisen larmades av personal på Arlanda flygplats norr om Stockholm efter att de sett en drönare på flygplatsens område vid klockan 21 på söndagskvällen. Upptäckten ledde till vissa störningar i flygtrafiken.

### TT
PUBLICERAD 26 AUG 2019 KL 09.27

– Den information jag fått är att cirka fyra plan fick dirigeras om och landa på en annan flygplats i stället. Händelsen ledde också till vissa följdförseningar, men inte i någon större omfattning, säger Ellen Laurin vid Swedavias presstjänst.

På måndagsmorgonen meddelade polisen att de hittat och gripit en man i 40-årsåldern som misstänks ha flugit drönaren.

– Han är misstänkt för vårdslöshet i flygtrafik och brott mot skyddslagen. Han är släppt på fri fot, men misstankarna kvarstår, säger polisens presstalesperson Towe Hägg.
