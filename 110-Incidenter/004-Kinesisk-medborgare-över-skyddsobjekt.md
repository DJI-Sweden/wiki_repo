[2020-07-02 Publicerad på Fotosidan - Kinesisk medborgare gripen – flög drönare över skyddsobjekt](https://www.fotosidan.se/cldoc/lagochratt/kinesisk-medborgare-gripen-flog-dronare-over.htm?fbclid=IwAR3DALoSxUSjR-dE_ABz3m9GPgpnvgzdvIRTeUxSLf-iKpYu1H1kCMTi4Zs)

### En kinesisk medborgare har frihetsberövats misstänkt för brott mot skyddslagen efter att ha flugit drönare över ett skyddsobjekt.

Strax innan klockan 15 idag grep skyddsvakter vid Drottningholms slott en person som flugit drönare över byggnaderna. 

Drottningholms slott klassas som skyddsobjekt då det är bostad åt statschefen. Det råder fotoförbud från luften. 

Polisen ryckte ut till slottet och omhändertog mannen. 

– Personen greps och fördes in till stationen för förhör och identifikation, säger Ola Österling, presstalesperson vid polisen, till TT. 

TT: Har ni hittat drönaren? 

– Jag är övertygad om att man gjort det eller åtminstone har den på film, säger Ola Österling. 

Polisen beslutade senare att hålla personen frihetsberövad misstänkt för brott mot skyddslagen, uppger polisen på sin hemsida.  

Tidigare idag kom larm om att två drönare flugit över regeringskansliet samtidigt som regeringen hade möte. Den händelsen utreds av Säkerhetspolisen. Det finns inga indikationer på att de två incidenterna har någon kopplingar, uppger DN.


Av Magnus Fröderberg
Publicerad 2020-07-02.
