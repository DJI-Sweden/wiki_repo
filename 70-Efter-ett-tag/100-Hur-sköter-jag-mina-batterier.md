Som ägare av en eller flera drönare med ett eller flera batterier så är det högst relevant att vi talar om hur man ska behandla och förvara sina batterier för att få bästa möjliga livslängd.

När det gäller batterier till DJI:s drönare så benämns alla nyare som intelligenta batterier. Dessa intelligenta batterier är utrustade med en funktion för självurladdning som är till för att skydda batteriet från att börja svälla och ge batteriet en längre livslängd.

Som standard brukar batterierna vara inställd på att börja ladda ur efter ca 10 dagar av inaktivitet. Detta innebär att batterierna måste stå orörda, utan några knapptryck och utan laddare inkopplad för att börja ladda ur. Trycker man på knappen för att kolla hur mycket laddning batteriet har så återställs nedräkningen och självurladdning stoppas. Inställningen för dagar innan självurladdning bör ändras direkt man får en ny drönare ändras till 1 dag. Detta måste göras för varje individuellt batteri. Självurladdning tar 2-3 dagar från att den börjar ladda ur till att den är nere på förvaringsnivå.

Varför batterierna sväller beror på den naturliga nedbrytningen av den flytande elektrolyten i batteriet och denna process påskyndas av hög temperatur, långa perioder av hög laddning, eller långa perioder av alldeles för låg laddning. När elektrolyten bryts ner frigörs CO, CO2 och O2, vilket innebär en brandrisk om det skulle gå hål på batteriet eller att en cell kortsluts internt. Att elektrolyten bryts ned medför även att man förlorar kapacitet då det finns för lite för att kunna hålla nog med elektroner.

För att minska risken för att elektrolyten bryts ned allt för fort så ska man förvara batteriet torrt och svalt, och under perioder längre än ca två till tre dagar så ska batteriet förvaras omkring 60-70% laddat under hela tiden man förvarar det. Bra att tänka på är att titta till sina batterier då och då om man förvarar dem under lång tid, och ladda upp till 60-70% om det behövs. 60-70% laddning indikeras av att de första två lamporna är solida och den tredje blinkar. När man laddar så kan man plugga ur batteriet när den tredje lampan tänds under laddning.

Rekommendationen är därför att endast ladda så många batterier man kommer använda och helst ladda dem precis inför flygning eller kvällen innan för att minska tiden då de förvaras med full laddning. Om man följer detta så kommer batterierna hålla betydligt längre. Sväller dina batterier av värmen när du laddar dem så ska du inte fortsätta använda dem då de även sväller upp av värmen i drönaren när de laddas ur och kan skadas, ramla ur drönaren, eller i värsta fall gå hål på.

Exempelbild är tagen från DJI forum.

![](./images/svullo.jpg)
